---
layout: single
title: "La Scatola Bianca: Regole Avanzate"
categories: annunci
author: zeruhur
---

Abbiamo iniziato a lavorare sulle Regole Avanzate della Scatola Bianca praticamente appena è stato pubblicato il manuale base. 

Siamo convinti che il primo volume sia sufficiente per giocare anni di eccitanti campagne fantasy e che il loro scheletro sia perfetto per costruire il proprio gioco. Fedele allo spirito del "Gioco Originale", più che un regolamento onnicomprensivo è una cassetta degli attrezzi per supportare la vostra fantasia.

C'erano comunque delle zone d'ombra da rischiarare: cos'è un gioco Old School? Quali sono le procedure di esplorazione di sotterranei e terre selvagge? Come si conducono campagne in mare o in aria?  
OD&D era incredibilmente denso e completo da questo punto di vista. La Scatola Bianca ha puntato sulla semplicità e la chiarezza, ma era necessario fornire questi strumenti per chiunque volesse espandere il gioco. Ed ecco quindi queste Regole Avanzate.

Che non contengono solo quanto detto sopra, ma anche otto classi aggiuntive con relativi incantesimi e sessanta mostri aggiuntivi.  
Le classi sono fedeli allo spirito del manuale base: tiro salvezza unico e abilità a tiro singolo. Oltre ad alcuni classici di AD&D , come il Ranger e l'Illusionista, troverete qualche novità come il "Cacciatore" (insomma, un witcher!).  
Con i mostri aggiuntivi potrete inscenare finalmente ["L'ambientazione di OD&D"](https://ita-translation-alliance.itch.io/lambientazione-di-original-dungeons-dragons) che abbiamo tradotto la scorsa estate, grazie alle tabelle degli incontri aggiornate.

Completano il volume: le regole per giocare con gruppi ridotti o in solitaria senza modificare nulla dei moduli a vostra disposizione; tabelle di "arredo" dei dungeon; un generatore casuale di avventori di taverna per dare colore alle vostre soste.  
Come sempre il gioco è rilasciato gratuitamente sotto licenza OGL. Questo vuol dire che potete usarlo per scrivere le vostre avventure, anche commerciali, o come ossatura per un altro regolamento. Dovrete solo rispettare i termini della licenza e riportarla nelle vostre opere.  
Sono disponibili vari formati elettronici e, come di consueto, i POD su Amazon e Lulu.

<iframe frameborder="0" src="https://itch.io/embed/1249442" width="552" height="167"><a href="https://ita-translation-alliance.itch.io/la-scatola-bianca-regole-avanzate">La Scatola Bianca: Regole Avanzate by Italian Translation Alliance</a></iframe>